---
tema:
titolo: Amore
autore: Anna B
parole: 
data: 'giugno 2021'
tags: 
img: 207666.jpg
---
Amore
averne tanto fosse sempre possibile.
Un amore grande come questo mondo 
rotondo mai piatto 
intrigante e misterioso.

Amare gli altri 
sempre 
spesso 
o quando ci capita.
Perché gli altri siamo noi
leggeri come le ali di una farfalla
in un volo giocoso e cosmico
che ci innalza sopra le nubi.

Ma quando l'amore ti prende la vita
spargendo un'aria di santità e sacralità
e ti tuffa in un mare tempestoso
-oceano fra gli oceani
onda fra le onde
vulcano fra i vulcani 
fiamma fra le fiamme-

solo in pochi sfidano la tempesta
accettando di vivere tra le fiamme
di una passione che non perdona
e ti trasforma all'infinito.
