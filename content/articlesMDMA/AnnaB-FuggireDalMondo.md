---
tema:
titolo: Fuggire dal mondo
autore: Anna B
parole: 
data: 'giugno 2021'
tags: 
img: 207666.jpg
---
Ho sempre sognato di salire su una mongolfiera con una pietra in mano da usare come ancora di una nave quando entra in un porto sicuro. Per un istante ho immaginato di abbandonare la mia zavorra a terra lasciando andare con serenità quegli opprimenti sensi di colpa che subdoli ti si insinuano nella mente  quando  desideri
intraprendere con gioia ed entusiasmo un nuovo viaggio. In quella frazione di secondo scegli la tua strada e decidi di lanciare nel cielo il tuo vecchio aquilone che in lontanza prende vita e si trasforma in un asino volante. E tu sorridi felice perché senti che dentro di te ha preso piede un meraviglioso processo
di purificazione e di rigenerazione. Una nuova te ha inizio.
Lei non ha più bisogno di fuggire dal mondo perché ora lo crea a sua immagine e somiglianza. Quel vecchio mondo viscoso si è come dissolto nell'aria lasciando una scia di profumo che sa di lavanda.