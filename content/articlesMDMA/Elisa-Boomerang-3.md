---
tema:
titolo: Boomerang
autore: Elisa
parole: serie 3
data: 'maggio 2021'
img: pexels-pixabay-2163.jpg
tags: 
---
Leonora aveva intrapreso una strada pericolosa, l'alchimia difatti è figlia della scienza e della magia, ma se si usa troppa magia si cade nella stregoneria e quindi nell'eresia. A Leonora era successo proprio questo, cercando la fama in qualità di alchimista finì per essere vista come una strega, una traditrice che il tiranno Azazel, del regno di Volk decise di punire.  
"È una strega! E per questo dovete lasciare che il suo sangue demoniaco scorra per tutta la piazza e sia d'esempio ai cittadini che vogliono usare la magia come arma contro il loro signore".
Queste furono le parole che diedero il via all'esecuzione di Leonora la quale, prima di finire alla forca, decise di bere un elisir che lei stessa aveva creato, mischiando Azoto, ammonio, oro e alcune erbe dalle proprietà curative sconosciute.
Lo bevve davanti a tutti, gettando poi la boccetta di vetro in terra e solo allora fu pronta a morire per mano del boia.
Quando però l'ascia calò su di lei, a terra si riversò, al posto del suo sangue un liquido giallo, luccicante che ben presto attirò i bambini che, insieme ai loro genitori, erano venuti ad assistere alla morte di Leonora.
Golosi i fanciulli iniziarono a mangiare le caramelle e inutile dire le grida che si sollevarono dalle bocche di tutti quando si accorsero che la pelle dei bambini stava diventando blu, un blu...un blu scuro, mai visto.

"Allora, James, ancora dietro a scrivere quel tuo stupido romanzo?"

*James alzò lo sguardo dal computer, posizionandolo sull'amico appena entrato in stanza*

Si, sai com'è ho bisogno di scrivere, di sfogare questo mio pensiero vulcanico

Quindi se ti invito per una birra rifiuterai?

*James scosse la testa ridendo e andando a chiudere il proprio portatile, che lasciò sul letto prima di alzarsi e uscire dalla camera*

Come potrei mai rifiutare una birra con mio fratello?.
