---
tema:
titolo: Boomerang
autore: Elisa
parole: serie 4
data: 'maggio 2021'
img: pexels-pixabay-2163.jpg
tags: 
---
Nina guardava emozionata tutte quelle colorate acrobazie, guardava il presentatore annunciare tutti gli artisti, uno a uno e li guardava esibirsi in numeri a dir poco pazzeschi che potevano essere considerati quasi da paese delle meraviglie.
Nina osservava ogni artista esibirsi nel proprio spettacolo, osservava il nano travestito da Napoleone, cavalcare per tutto il recinto di sabbia quell'elefante enorme, sul cui manto grigio, qualcuno aveva disegnato fiori e spirali colorate, osservava Claude dominare sul fuoco, facendo volteggiare in aria fiaccole fiammeggianti ed esibirsi in numeri da mangiafuoco, lasciando che il caldo di quelle fiamme venisse percepito anche dalle platee su cui il pubblico era seduto, osservando attento le meraviglie che avvenivano sotto il tendone a righe bianche e rosse che odorava di zucchero filato, mele caramellate e popcorn al burro.
Certo ... a otto anni Nina non avrebbe mai immaginato che quelle acrobazie divenissero il suo mestiere, che il suo sogno si esaudisse, che riuscisse a diventare una circense e unirsi a quel circo di artisti francesi a cui i suoi genitori erano soliti portarla quando era solo una bambina, eppure fu così.
Nina riuscì a unirsi al circo e ora, osservava quello stesso spettacolo da dietro le quinte, aspettando che il presentatore la annunciasse.
Non ci volle molto perché ciò avvenisse e quando la musica terminò e le zebre ballerine lasciarono il recinto di sabbia, Nina afferrò il suo cerchio azzurro e argentato vedendo poi il presentatore arrivare al centro del tendone e sentendola annunciarla poco dopo con Parole che Nina aveva ormai imparato a memoria.  
"Pubblico, signori, signore e miei cari bambini, avete visto di tutto, avete visto zebre ballare, leoni ruggire sotto il comando di un solo uomo, avete visto dominare il fuoco e l'acqua, ma ora preparatevi a Nina! Una fanciulla arrivata fino a noi dalla giosa e colorata Città di Napoli, una ragazza di soli vent'anni che questa sera si esibirà per voi in un allegra e caotica TARANTELLA!"  
E fu qui che la voce del presentatore venne sostituita dalla musica che annunciò l'ingresso di Nina.  
La giovane italiana afferrò così il suo cerchio e corse fuori dalle quinte, corse al centro del circo di sabbia, sentendo gli applausi di un pubblico che, lei sapeva, per certo, avrebbe incantato.
