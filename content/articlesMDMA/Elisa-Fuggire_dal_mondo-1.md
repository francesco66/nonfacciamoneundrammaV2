---
tema: Fuggire dal mondo
titolo: Fuggire dal mondo
autore: Elisa
parole: 
data: 'maggio 2021'
img: pexels-miguel.jpg
tags: 
---
Sono il più giovane del mio battaglione, ho solo 15 anni, ma tutti devono combattere per difendere la patria, nessuno escluso, ragazzi, uomini, talvolta bambini. 
Solo le donne sono potute rimanere a casa, lavorando nelle fabbriche al posto degli uomini e continuando a mantenere la casa. Sospiro con aria assonnata, andando a rigirarmi nel pagliericcio che sto usando come letto, andando a volgere lo sguardo al cielo stellato. La trincea é silenziosa, nessun rumore, nessuno sparo, solo qualche lamento dei soldati provenienti dall'infermeria del campo. Approfitto subito di quel silenzioso per evadere, iniziando a viaggiare con la fantasia, lasciandomi trascinare dalla mia capacità di immedesimarsi in storie che io stesso mi invento. Osservo il cielo, immaginandomi di essere un pescatore di stelle che, attirato dal ruggito della costellazione del leone, decido di gettare la mia esca nel blu del cielo notturno. Riesco a immaginarmi su quella barca, una barca bianca e luminosa, che deve confondersi con il cielo per non attirare l'attenzione degli uomini sulla terra, riesco a immaginarmi mentre mi abbandono al silenzio e alla calma della notte, osservando il piccolo cubo di energia che sto usando come esca galleggiare nell'acqua, mentre aspetto che la costellazione che ho scelto di catturare quella notte abbocchi. Magari lo farà, magari abboccherà e tornerò sul mio pianeta decisamente soddisfatto ... o magari no, magari non lo farà e tornerò a mani vuote, d'altronde un leone é difficile da catturare. Sospiro, sentendo a un tratto la lenza tirare, ecco! Ha abboccato, ora non mi resta che girare il mulinetto ...  
"Presto! Alle armi!"  
E no, non saprò mai se sarei riuscito a catturare il leone.
Velocemente mi alzo dal pagliericcio, lasciando che quell'avventura sia interrotta dalla chiamata alle armi del mio sergente. Ho appena imboccato la mia postazione, dietro i sacchi di sabbia, riesco a malapena a ricaricare il fucile che sento l'esplosione che riapre il fuoco tra le trincee.

