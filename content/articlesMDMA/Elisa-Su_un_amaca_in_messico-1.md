---
tema: Su un'amaca in Messico
titolo: Su un'amaca in Messico
autore: Elisa
parole: all'arrivo, dondolando, desiderio immenso, mezcal, finestra, come un cane sciolto, gioia, riposo
data: 'maggio 2021'
img: by-the-sea.jpg
tags: 
---
All'arrivo a Tulum non sapevo dove o come girarmi, non sapevo un accidenti di spagnolo, non avevo persone o amici a cui chiedere e l'appartamento che avevo affittato altro non era che una bettola da 100 pesos al mese con vicini urlanti, topi che mordicchiavano qualunque cosa trovassero e l'acqua della doccia costantemente fredda. Era passato appena un mese quando avevo preso il biglietto per tornarmene nella mia cara e affollata New York, quando incontrai un ragazzo, Hector che mi fece vedere Tulum e il Messico con occhi differenti convincendomi a rimanere. Non posso credere ora, che sono passati quattro anni e che, strimpellando le corde della mia chitarra, mi sto dondolando sull'Altalena che pende dal soffitto bianco della mia casa, con un desiderio immenso di vedere calare la sera per uscire tutta truccata e vestita per le strade di Tulum a festeggiare il Dia de Los muertos, il giorno in cui i morti tornano nella terra dei vivi e fare a gara con i miei amici a chi manda giù più shot di mescal con tanto di cappello a chi trova il coraggio di mangiare il bruco all'interno della bottiglia. È questo che penso, ora, mentre fisso fuori dalla finestra il sole torrido, che illumina la città rendendola arida ma piena di vita, proprio come me, che so già che stasera, come in cane sciolto io andrò in giro per locali, suonando con i Mariachi, ridendo e ballando, piena di vita e magari ... ubriaca.
Non so, è assurdo, assurdo pensare che quattro anni fa, se non avessi incontrato Hector, con cui adesso sono sposata, avrei rinunciato a tutta questa gioia, trovando magari riposo in un noioso e grigio grattacielo newyorkese.
