---
tema: Assuefazione
titolo: Assuefazione
autore: Francesco P
parole: bugie, nastro, corda, tacchi a spillo, inconsistente, evasione, cubista, coscienza, sollievo, disamore, distruzione
data: '27 gennaio 2021'
tags: 
img: mdma1.jpg
video: 
---
Quante BUGIE ...  
Quante bugie raccontiamo agli altri e quante raccontiamo a noi stessi ...  
Quante?  
E per cosa poi?  
Per non volere fare vedere chi siamo davvero? Per non volerci vedere?  
Quante bugie ...

Un lunghissimo NASTRO di bugie che diventano la CORDA a cui impicchiamo noi stessi.

"Le bugie hanno le gambe corte ..."

Si ma hanno anche i TACCHI A SPILLO! Non solo non vai lontano ma ci vai pure barcollando!

Si direbbe la creazione di una esistenza INCONSISTENTE. Realta' parallela e fittizia che costruiamo nel pensiero e adottiamo nella vita senza neanche riuscire a viverla perche' non e' neppure quella che vorremmo! Creiamo realta' che nemmeno ci piacciono! E poi, inconsapevoli, organizziamo la grande EVASIONE dalla realta' effimera che ci siamo costruiti addosso e intorno. E come una CUBISTA ci scateniamo, sensualmente, piu' o meno abilmente, ad attirare gli altri nella nostra realta'. Vivere una vita che non e' la nostra, alla quale vogliamo credere perche' pensiamo che sia la vita che altri desiderano e che eppure non ci piace. Ma quanto siamo contorti?

Ma quanta sofferenza alla nostra COSCIENZA ...

Il SOLLIEVO? Ma certo! Droga, alcool, gioco, violenza, sesso, rumore e perche' no? un poco di rock'n'roll. Ma poco, potrebbe essere troppo sano e certo non ci fa bene.

Con quanto DISAMORE ci amiamo? Con quanto disamore amiamo noi stessi e gli altri? Con quanto disamore bombardiamo l'universo?  
L'immancabile DISTRUZIONE puo' essere evitata solo distruggendo pezzo a pezzo la nostra pseudo vita. E se mai ci riusciste forse allora, solo allora, vedrete la vita. Quella vera? Non lo so, ma quantomeno quella vostra. E poi ricordatevi: non portate i tacchi a spillo, tanto si barcolla lo stesso!
