---
tema:
titolo: Parola
autore: Abha
parole: funivia, arte, comprendere, lingue, prosciutto, rocambolesco, trapezio
data: '13 gennaio 2021'
img: rocks.jpg
video: 
tags: 
---
Lo guardavo da che ci eravamo messi in fila, poi inaspettatamente mi rivolse la parola quando eravamo a circa un terzo del percorso in funivia... mi chiese da dove venissi e mi disse di essere un maestro d’arte a Ulm e che gli piaceva molto studiare e comprendere le lingue, e anche che adorava lo speck (che lui chiamava prosciutto) e per questo quell’anno aveva deciso di venire in vacanza in Alto Adige. Giunti a fine corsa lui si lanciò con un salto rocambolesco prima che la cabina si fermasse del tutto. Io lo guardai cadere rovinosamente a terra in una posizione strana con la borsa da sci tutta di lato... voleva colpirmi con le sue doti atletiche, risultato? Passammo la nostra prima giornata insieme nel pronto soccorso... Stiramento del trapezio!
