---
tema:
titolo: Partenza
autore: Abha
parole: infinito, viaggio, le nuvole, gradino, borsa, treno, dramma
data: '6 gennaio 2021'
img: pexels-miguel-á-padriñán.jpg
tags: 
---
Ero eccitatissima per la partenza, avevo dormito pochissimo! Era trascorso appena un mese da quando ci eravamo visti l’ultima volta, ma a me pareva un tempo infinito! Guardavo le nuvole nere dalla finestra, sperando che non si mettesse a piovere proprio quando sarei uscita di casa... Purtroppo la legge di Murphy non si smentì e ancora una volta confermò il suo nome: non appena uscii di casa un grosso tuono fece scattare gli allarmi delle auto della mia strada, e pochi secondi dopo iniziò a scendere una pioggia scrosciante. Con la borsa a tracolla, lo zaino in spalla e il trolley che saltava sul marciapiede rotto cominciai a correre verso la stazione; inutile tentare di prendere un taxi, alle prime gocce di pioggia diventava impossibile trovarne uno libero, avrei fatto prima a piedi... Il treno doveva partire alle 9:08, ma il mio dramma era già cominciato...
