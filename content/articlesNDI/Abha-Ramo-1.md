---
tema:
titolo: Ramo
autore: Abha
parole: uccellini, boato, cerchio, frescura, serena, capanna, unghie, laccate, colpito, salvezza
data: '13 gennaio 2021'
img: rocks.jpg
video: 
tags: 
---
Sul ramo gli uccellini stavano tranquilli, cantando serenamente alla primavera... D’un tratto un boato enorme li fece alzare in volo tutti assieme verso il cerchio infuocato del sole nel cielo. Attesi notizie fino a sera, nella frescura della notte serena aspettavo i miei compagni nella capanna dove ci eravamo dati appuntamento, ingannando l’attesa mentre mi dedicavo alle mie unghie laccate di fresco, per aggiungere i brillantini che mi piacevano tanto... Arrivarono dopo mezzanotte con un grande sorriso sulle labbra e allora fu chiaro: l’obiettivo era stato colpito, avevamo finalmente conquistato la salvezza!
