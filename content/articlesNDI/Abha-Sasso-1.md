---
tema:
titolo: Sasso
autore: Abha
parole: guerra, materasso, soldi, stagno, fiore, pugno, segno
data: '6 gennaio 2021'
img: rocks.jpg
video: 
tags: 
---
Mi era rimasto solo un sasso come arma, non ci aspettavamo che la guerra ci avrebbe raggiunti anche nella nostra piccola e sperduta campagna... Mentre me ne stavo acquattato in attesa e in silenzio, continuavo a pensare al materasso di mamma e ai soldi che avevamo nascosto nella tasca cucita sotto... D’un tratto qualcosa si mosse, una rana si tuffò nello stagno davanti a me, dove i narcisi in fiore formavano una sorta di corona tutto intorno... eccolo era lì, aveva lasciato a terra tutta la sua roba e stava riempiendo la sua borraccia con l’acqua di quella pozza limpida. Silenziosamente mi avvicinai, non fece in tempo a voltarsi che gli sferrai un pugno sul muso gettandolo in acqua! Presi il suo fucile e glielo puntai addosso: “fermo lì non muoverti!”. Con la braccia alzate si rimise in piedi e mi guardò... solo allora mi resi conto della cicatrice che aveva sul viso... quel segno a forma di croce... no, non potevo crederci... era lui... ”Papà! Sei tornato!!!”
