---
tema:
titolo: Termosifone
autore: Abha
parole: acqua, felicità, tristezza, caldo, partorire, sublime, chiodo
data: '13 gennaio 2021'
img: rocks.jpg
video: 
tags: 
---
Quel giorno pareva che l’inverno fosse arrivato tutto in una volta, tornando a casa in pullman sognavo di attaccarmi stile cozza al termosifone appena arrivata... ma appena accesi la caldaia sentii subito che qualcosa non andava, rumori di sfiati e gorgoglii vari, poi dell’acqua iniziò a scendere da un piccolo foro accanto alla manopola della pressione. Quanto velocemente si può passare dalla felicità alla tristezza cavoli... già mi vedevo bella al caldo a partorire il mio ultimo sublime capolavoro, che per tutto il giorno avevo avuto in testa come un chiodo fisso... e ora? Chiaramente dovetti chiamare il tecnico della caldaia, che però era impegnato fino a venerdì... Beh, poco male, almeno il week end sarebbe stato salvo!
