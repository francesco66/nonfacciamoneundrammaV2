---
tema: 
titolo: L'impossibile esistenza
autore: Francesco P
parole: convinzione, soldato, inadeguatezza, in divisa, nera, luna, impronte, sole
data: '31 marzo 2021'
img: Incerto.jpg
video: 
tags: 
---
È mia ferma CONVINZIONE che un SOLDATO abbia una sua motivazione anche se egli direbbe essere dedizione, ma questa, in realtà è solo una convenzione. Ci puo' essere certo la sedizione data dallo stato di INADEGUATEZZA del soldato stesso, che percepisce una mutazione della motivazione seppure questa è solo un mia deduzione.  
Dopotutto non è altro che un uomo IN DIVISA, e questa è noto possiede il fascino della seduzione. E perchè mai non potrebbe il nostro uomo essere sedotto dal fascino corrotto di una setta NERA a cui si è ridotto per un alza bandiera?  
Bandiera a mezz'asta, unitevi nel lutto, la patria è sofferente, il popolo insorgente.  
Alla mezzanotte intera, sotto una LUNA nera, ecco il popolo marciante ed esultante che si muove rumoroso con certa convinzione. Ha la sua di motivazione. Sarà colpa del padrone! 
La folla compatta e indivisa marcia forte sul palazzo.  
Sotto la luna le IMPRONTE di un soldato, scappato, isolato, poco motivato. Forse lui non ha una convinzione e pure lui sta sotto un padrone.  
Forse lui è il principio della sedizione cui il popolo si è unito con seria convinzione, e se stavolta non ci sarà un mutazione nella motivazione forse allora sarà vera rivoluzione.  
E cantando il popolo racconta che la parte nera è ormai sconfitta, e col soldato marcia in fila dritta.

... A conquistare la rossa primavera  
Dove sorge il SOL(E) dell'avvenir...
