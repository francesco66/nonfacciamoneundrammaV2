---
tema:
titolo: Sasso
autore: Francesco P
parole: guerra, materasso, soldi, stagno, fiore, pugno, segno
data: '6 gennaio 2021'
img: rocks.jpg
video: 
tags: 
---
Vi racconterò la storia del pianeta Sasso, il pianeta Eterno. Chi è anziano come me ricorderà certo l'antica leggenda di Sasso, il pianeta Eterno, ma voi siete troppo giovani per conoscerla.  
E allora ve la racconto io.  
In un tempo lontanissimo si dice ci fosse un pianeta chiamato dai suoi abitanti Terra. Essi erano in tutto e per tutto simili a noi. La leggenda dice che una guerra distrusse il pianeta e il suo popolo, una guerra di idee e di interessi, una guerra per la produzione consumando a dismisura le risorse del pianeta, inquinando, distruggendo, uccidendo. Fino a che il pianeta decise di suicidarsi e con esso tutto il suo popolo. Certo non tutti sono concordi sulla consapevole coscienza del pianeta stesso, da alcuni considerato mera materia. In ogni caso fu' a causa di questa leggenda che il governatorato provvisorio del sistema Materasso nel settore quatzi quadrante 16, decise di obbligare tutti i cittadini della galassia al compimento del terzo inizio a passare un periodo di franci sul pianeta Sasso, il pianeta Eterno. Sasso, il pianeta Eterno, è un posto meraviglioso con immensi deserti sabbiosi morbidi e caldi, numerose e lussureggianti oasi, e moltissimi specchi d'acqua dolce, da piccoli laghetti a immensi mari. Obbligati a passare un lungo periodo in questo posto da soli si era obbligati a confrontarsi con se stessi e l'universo. Solo dopo un ultimo esame si poteva tornare alla vita di comunità. Questo esame consisteva nel ricevere una notevole quantità di soldi fatti del metallo allora  più prezioso, il mitico stagno, ora introvabile. Quindi si veniva lasciati liberi nel centro commerciale del pianeta Gesso, il pianeta del commercio. Ebbene solo coloro i quali all'uscita avessero speso tutti i soldi in un unico fiore avrebbero passato l'esame finale. Gli altri, assai pochi a dire il vero, venivano rimandati sul pianeta Sasso, il pianeta Eterno dopo numerosi pugni, pratica sviluppata da antichissimi monaci ora, forse, scomparsi.  
L'esame era un segno: solo chi avesse rinuciato a tutto per assaporare un fiore, un singolo fiore, sarebbe stato degno di far parte dell'universo.
