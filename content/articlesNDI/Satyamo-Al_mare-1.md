---
tema:
titolo: Al mare
autore: Satyamo
parole: la solitudine, mi scaldo, surf, rilassatezza, sognare, il sole, trambusto, aquiloni
data: '11 novembre 2020'
img: by-the-sea.jpg
tags: 
---
Al mare il cielo mi ingloba... è come se mi affacciassi sull'universo, a spiare, nella solitudine del mio essere, la volta stellata, mentre contemporaneamente mi scaldo sulla sabbia dorata, e ammiro le comiche mosse ripetitive di quei giovani così intensamente presi a conquistare il loro equilibrio con il surf, gioco sottile tra mare, fluire gravità, e onde che si ingrossano repentinamente, raccogliendoli impreparati e accompagnandoli morbidamente verso la riva, mentre io mi stendo in tutta rilassatezza, chiudo gli occhi ed incomincio a sognare.  La luce del sole penetra tra la pelle sottile delle mie palpebre ed il trambusto dei surfisti si allontana...tanti rumori che si assottigliano e volano via come tanti aquiloni.
