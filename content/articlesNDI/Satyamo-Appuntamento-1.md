---
tema:
titolo: Appuntamento
autore: Satyamo
parole: amore, giorno, luna, precisione, ritardo, flusso, battito
data: '6 gennaio 2021'
img: pexels-alessio-cesario.jpg
video: 
tags: 
---
l dado è tratto, l'appuntamento con il destino sembrava essere finalmente giunto. Si guardò intorno, l'hangar enorme del vecchio aeroporto  abbandonato languiva umido e freddo...non certo un luogo dove si possa immaginare di incontrare un Essere di Luce con la sua scintilla d'amore, venuto per far tornare il giorno sulla Terra...dove sembra la notte abbia inghiottito già da troppi anni il sole. 
Quella sera la luna era piena, e la sua luce entrava dalle finestre, scintillando sulle schegge dei vetri spaccati, creando strani giochi d'ombra sulle pareti negli angoli più oscuri dello spazio nero e vasto, dove anni fa si parcheggiavano gli enormi aerei, macchine volanti, che miracolosamente attraversavano terre e oceani sconfinati, per atterrare nei luoghi più distanti del mondo, mantenendo, inizialmente, una precisione quasi svizzera, ma poi, negli anni antecedenti al Grande Buio, arrivando sempre più in ritardo. Stranamente nessuno notò che fu proprio questo il primo segnale ad annunciare l'avvento del Grande Buio e l'arrivo degli Esseri di Luce, con le loro Scintille D'amore, che vennero per aiutarci a far ripartire il moto terrestre del nostro povero pianeta che, per un'interruzione del flusso vibrazionale, aveva fermato il battito stesso che da eoni regolava lo scambio sottile di vibrazioni cosmiche tra il Sole Assoluto e la Luna, sorella delicata e fragile della Terra. 
"Ecco, arrivano"....sentiva il suo cuore riempirsi di un amore incontenibile, estatico.  Lacrime di gioia scendevano sulla sua faccia sorridente mentre si buttò in ginocchia aprendo le braccia per permettere a quella luce di penetrarlo, come un sole ardente, e di scaldargli l'anima. "Sei pronto?" gli chiese l'essere luminoso, irradiando la sua voce come un raggio sonoro.  "Si", disse l'uomo ridendo ormai irrefrenabilmente.  "Bene", disse l'essere benevolo, mentre materializzava uno strumento che assomigliava ad un’arpa irlandese con le corde fatte da fili di luce.  Suonò un Do diesis minore...sì...un  Do diesis minore...l'aveva sempre saputo che sarebbe stata questo l'accordo...e con una risata cosmica emise un sospiro rilassato mentre sparivano tutte le tensioni e tutte le paure e ridendo sempre di più come un bambino davanti alla mamma, salutò il sole, che improvvisamente, con un’esplosione silenziosa, riempì di nuovo il firmamento.
