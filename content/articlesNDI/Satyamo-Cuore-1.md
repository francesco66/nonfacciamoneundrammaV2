---
tema:
titolo: Cuore
autore: Satyamo
parole: sole, sbadigliare, marmo, bambola, sognare, piccante, salsa
data: '6 gennaio 2021'
img: pexels-anna-urlapova-2957058.jpg
video: 
tags: 
---
Il suo cuore attendeva ed attendeva, notte dopo notte al calar del sole, nonostante fosse ormai stremato dalla stanchezza. Non succedeva nulla. Lo sbadigliare continuo ad intervalli sempre più frequenti non riusciva a distrarlo dal mantenere lo sguardo fisso sulla meravigliosa statua di marmo davanti a se. Era il suo compito.  Dopo i vespri era riuscito a nascondersi dietro ad un altare secondario, fermo come una bambola inanimata, mentre il prete chiudeva i grossi portoni della chiesa. Ci volle tutto il suo autocontrollo per non cadere per terra, addormentato.  Ad un certo punto si trovò a sognare ad occhi aperti. La madonna, bella, suadente, diventava sempre più umana mentre scendeva dal piedistallo, avanzando lentamente verso di lui, guardandolo dritto negli occhi.  Lui, imbarazzato,  non riusciva ad interrompere la piega piccante che stava prendendo questo sogno, mentre la santa donna che lui venerava più di ogni cosa si avvicinava con le mani tese verso lui. Ad un tratto, senza neanche muoversi, se la trovò tra le braccia come se fosse l'amante universale.  La chiesa era diventata inspiegabilmente una balera, strana, tutto legno, fumosa...e l'orchestra, apparsa dove prima c'era l'altare, incominciò a suonare un brano ritmato, corde del quinto, del basso, e congas latine vibravano una melodia isolana, mentre il coro ripeteva, come il mantra di qualche strano rituale Santero, "Salsa caliente...como toca la Serpiente",  "Salsa caliente...como toca la Serpiente", "Salsa caliente...como toca la Serpiente". La mattina dopo era sempre lì, in piedi, con gli occhi spalancati aperti, stranamente fresco come una rosa, mentre il prete spalancava le porte della chiesa facendo entrare i pellegrini mattinieri.  Mischiandosi tra i fedeli, lui, con un grande sorriso stampato sul volto, forte del potere della sua visione, uscì all'aperto a celebrare la sua messa alla luce del sole.
