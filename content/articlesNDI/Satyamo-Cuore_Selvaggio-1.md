---
tema:
titolo: Cuore Selvaggio
autore: Satyamo
parole: ribelle, dimenticato, tributo, rosso fuoco, arde, temperatura, perdono, montagna
data: '13 gennaio 2021'
img: rocks.jpg
video: 
tags: 
---
Leghiamo spesso il cuore all'idea di pace, armonia, gentilezza, poesia, il Cuore amorevole.  Beh, oggi vi voglio parlare del CUORE SELVAGGIO, anima ribelle , testa calda, rumoroso, infiammato...quel cuore dimenticato dalle narrazioni rose dei Fantasy, tanto spesso scritti per fare tributo al sentimento cosiddetto, buono. No, io vorrei fare un tributo al sentimento rosso fuoco che arde nelle vene, che alza la temperatura oltre ogni limite, che esplode in un grande pianto, in un grido di rabbia, scosso ed acceso da una qualsivoglia motivazione: mi hai trattato male, non mi hai mostrato il tuo amore, non mi hai sorriso fuori dalla finestra quando ti salutavo, non hai risposto al telefono ieri notte, dove eri?!!! Come mai non mi abbracci più?!!! Quel boato di energia egocentrica che si risveglia alla realizzazione di non essere il centro... l'ombelico del mondo...che la mamma non c'è più e l'amore è un dare e ricevere liberamente, un dono e non un dovere.  Quindi, chiedi perdono, sperando di non aver rovinato tutto. Ma, il cuore selvaggio, se puro e sincero,  riuscirà a risalire la montagna e troverà l'amore ad attenderlo, ancora più forte, pronto a riabbracciarlo come il figlio prodigo tornato nel grembo della propria casa.
