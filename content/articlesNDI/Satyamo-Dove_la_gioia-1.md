---
tema:
titolo: Dov'e' la gioia
autore: Satyamo
parole: metallo, diamante, oro, succo di frutta, rifugio, cavallo, mattino, uragano
data: '11 novembre 2020'
tags: 
img: 207647.jpg
---
Dov'è la gioia?  Mi chiedete dov'è la gioia?  "E' là...guardate bene...là dove quella pila di metallo è prova che voi uomini dal mento granitico, con le vostre barbe filamentose e giacche di pelo e pellame sanguinante, morti, stramorti di ogni sorta, sì, voi, che vi credete la punta di diamante, l'oro che cola da una società in attesa della propria fine, guardate là e ditemi se il tempo che avete perso ad escogitare piani e programmi prodotti dalla vostra vanagloriosa idiozia abbia avuto il benché minimo effetto benefico!  Ecco...quello la è ciò che rimane della gioia... che ne avete fatto un vecchio pallone gonfiato.  Come lo chiamavate?  Ah sì, Pianeta Terra! Meglio ancora...Gaia!  Tanto di cappello!  Eppure da piccoli le vostre mamme, amorevoli, morbide e calde vi infilavano in bocca le bottigliette ammuffite di succhi di frutta ogni volta che suonava la sirena e si doveva scappare nel rifugio antiatomico, portandosi dietro il vecchio cavallo di turno che serviva a controllare l'aria...sì...perchè se non schiattava durante la notte, voleva dire che potevamo uscire, che l'aria, cioè, quella roba grigia opaca che respiravamo, non era tossica. "L'era dell'Uragano"...la chiamate... per me sarebbe stato meglio chiamarlo l'era della Zuppa Primordiale...perchè è quello che alla fine stiamo creando...una bella e maleodorante Zuppa Primordiale, che in fin dei conti, e credetemi, mi duole dirlo, è l'unica speranza che rimane a questo povero pianeta...perché forse senza di noi...sopravvivrà.
