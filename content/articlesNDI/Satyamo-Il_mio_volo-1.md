---
tema:
titolo: Il mio volo
autore: Satyamo
parole: incoscienza, terra, cascata, sono, cielo, pertica, vuoto, viaggio
data: '11 novembre 2020'
tags: 
img: seagull-flying.jpg
---
"Il mio volo", disse quell'uomo che aveva chiamato per troppi anni capo, "è frutto della tua incoscienza!  Hai sentito? Se riprovi un'altra volta a spacciarmelo per vero lo strapperò a pezzettini lanciandoli per terra...si per terra! Una cascata dopo l'altra, ma, è possibile che sono l'editore di un perditempo sognatore...che sognatore, cazzeggiatore intergalattico.  Chi sono io...dimmelo...chi sono io?! Quando imparerai a tenere gli occhi giù per terra e non sempre persi su nel cielo a guardare le nuvole? Guarda che un giorno ti legherò ad una pertica costringendoti a tenere la testa dritta e non in quel vuoto perenne che sembra essere il tuo stato naturale. Ora per un'ultima volta, quel viaggio allucinante di cui tu insisti a scrivere...è successo per davvero? Pensaci bene prima di rispondere, perchè te lo sto chiedendo per l'ultima volta! E' veramente successo...perchè a me sembra una vera e propria fantasticheria di un matto da legare.  Il povero scrittore, frastornato ed impaurito dalla furia del capo, uomo irruento che incuteva terrore nei più potenti, sorrise, prese il suo manoscritto in mano e offrendolo come se fosse un dono sacrificale, disse silenziosamente, ma con una fermezza che non permetteva dubbi, si, è successo...e caro mio, è solo l'inizio".  Il capo prese in mano le pagine di un testo che avrebbe cambiato il mondo per sempre e con autentico timore, l'uomo leone che tutti temevano, si mise a piangere come un bambino e l'esile scrittore gli mise una mano sulle spalle e disse piano, "lo so...lo so".  
