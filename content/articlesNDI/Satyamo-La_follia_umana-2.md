---
tema: La follia umana
titolo: La follia umana
autore: Satyamo
parole: urla, umiliazione, volere, pensieri, capricci, volare, cattiveria, impulsi
data: '20 gennaio 2021'
img: incertezza-1.jpg
video: 
tags: 
---
Le urla coprivano il silenzioso lamento delle donne in nero, venute da lontano per rendere servizio alla morte pubblica, morte a tutti gli effetti, che pur non coinvolgendo il corpo fisico, toglieva la presenza sociale, nonchè virtuale, al malcapitato cristo che per il volere del sinodo mnemonico perdeva ogni diritto ai propri pensieri, e si esponeva da quel momento in poi ai pericolosi capricci dei maniscalchi pegasoriani, coloro che si occupavano di mettere gli zoccoli felpati ai cavalli volanti, esseri miracolosamente riapparsi dopo secoli di presunta estinzione. Questi uomini e donne, per la troppa vicinanza a questi magnifici quadrupedi celestiali, si imbruttiscono lentamente, pian piano dandosi ad ogni sorta di cattiveria, seguendo i loro impulsi più bassi, come se fossero svuotati dalla loro umanità.   E mentre le donne in nero deglutivano con quel suono sordo e carnoso che li contraddistingue, il povero uomo malcapitato guardava in avanti con gli occhi vacui e assenti, mentre l'alto prelato gli dava le spalle, sputando per terra, estremo simbolo del sacro diniego, punizione che aveva soppiantato già da secoli la pena capitale.
