---
tema:
titolo: Percorso
autore: Satyamo
parole: usato, cintura, castità, vario, sulla strada, in discesa, donna, morire, volo
data: '13 gennaio 2021'
img: rocks.jpg
video: 
tags: 
---
Dicono che il percorso del tempo non può che lasciarti uno straccio, come un cencio usato e gettato sulla  pila degli indumenti di seconda mano venduti a pochi centesimi nel angolo buio del mercato dove anche se cerchi di camuffare quella camicia bellina, ma fin troppo grande, con una cintura, ahimè, finirai sempre per  accentuare i fianchi oramai sproporzionati ed ogni tentativo di nascondere il passaggio degli anni diventerà come una coperta stretta che non importa dove la tiri, qualcosa rimarrà sempre fuori a penzoloni .  No, non lo permetteremo! Mai più!  Una volta i mariti gelosi costringevano le moglie ad usare cinture di castità... poi, nei tempi dorati dei figli dei fiori, con la filosofia di, è bello quel che è vario, anche un incontro casuale sulla strada portava spesso e volentieri verso una discesa calorosa ed ansimante in abbracci sudati, uomo con donna, donne e uomini con donne e uomini, tutti con tutti a vivere e morire di pace, sesso, droga e rock & roll. E ora? Che dire. Il carosello del tempo gira sempre avanti ed il uomo si crede ormai destinato al ripetersi di quel paradosso che chiamiamo vita, un volo perenne tra nero e bianco, luce ed ombra, su e giù, dentro e fuori,  amore e odio, guerra e pace, nascita e morte. Sarà veramente così?  E l'eternità, dove la mettiamo?
