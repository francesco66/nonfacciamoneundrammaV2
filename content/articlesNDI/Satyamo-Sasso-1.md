---
tema:
titolo: Sasso
autore: Satyamo
parole: guerra, materasso, soldi, stagno, fiore, pugno, segno
data: '6 gennaio 2021'
img: rocks.jpg
video: 
tags: 
---
"Non tirare quel sasso", mi disse la mamma, "se no, verranno gli uomini verdi a portarti via per morire in guerra".  Io, impaurito, nascondevo la faccia nel materasso, e pregavo, "oh Dio, non mi fare portare via dagli uomini verdi.  Non voglio andare a fare la guerra."  Io ci credevo per davvero che sarebbero venuti.  Un giorno mio nonno, che aveva sentito le parole di mia madre, mi chiamò in disparte.  "Ehi, giovanotto," disse, con quello strano scintillio che le veniva agli occhi prima di uscire la notte.  "Tieni questi soldi e buttali nello stagno vicino al bosco. Poi, mentre torni, passi dal cimitero e cogli un fiore davanti alla tomba del milite ignoto.  Lo saprai qual è, c’è una statua di un soldato sopra un cavallo.  Porta il fiore a casa e mettilo in un vaso vicino al tuo letto.  Mi stai seguendo?" Quando il nonno diventava così era meglio starlo a sentire, "Sì nonno, sentito tutto!" "Bene, ora, quando il fiore diventa secco, ci vorrà almeno una settimana, stacchi i petali dallo stimma e chiudili nel pugno della tua mano...hai capito? Così", disse chiudendo la mia mano nella sua. "Sì nonno," dissi, trattenendo un po' le lacrime per lo spavento e perché mi aveva fatto un po' male. "Ti hanno almeno insegnato a fare il segno della croce in quella chiesa dove perdi il tuo tempo ogni domenica?". "Sì nonno," dissi.  "Fammelo vedere" ruggì e io gli feci vedere il segno della croce che mi avevano insegnato al catechismo. "Bene, ora, quando avrai messo il fiore secco nella mano, formando un pugno, fai il segno della croce tre volte...mi raccomando, con il pugno!" "Quando hai fatto questo", figlio mio, "vai a tirare tutti i sassi che vuoi...perché gli uomini verdi non ti potranno vedere e non ti potranno mai portare a morire in guerra!" "Era così mio nonno.  Dicevano tutti che era un guerriero...eppur, non l'avevo mai visto con un’arma in mano".
